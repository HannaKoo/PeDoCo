<?xml version="1.0" encoding="UTF-8"?>
<PeDoCo>

<text n="1" source="AP" onum="1" type="FIXME" bundle="n" several_wittnesses="n">
<front>
<docDate><date when="1410-05-28"/></docDate>
</front><body>
<p>Item similem gratiam facientes Laurentio Iohannis de Stokholmis
clerico Opsalensis diocesis, cum quo alias, ut non obstante defectu
natalium, quem patitur de presbytero genitus et soluta, ad omnes posset
minores ordines promoveri et beneficium ecclesiasticum, cui cura non
imminet animarum,  obtinere, auctoritate ordinaria fuit misericorditer 
dispensatum, cuius dispensationis vigore se fecit alias tamen rite clericali
caracteri insigniri. Supplicat igitur sanctitati vestre, quatenus sibi gratiam
facientes uberiorem, ut dicto non obstante ad omnes sacros ordines
promoveri et unum aliud beneficium ecclesiasticum, etiam si curam
habeat animarum, <i>obtinere possit, secum dispensare dignemini </i>per omnia 
ut supra in proxima. Fiat de speciali ad unum aliud et quod semel.</p>
</body>
</text>


<text n="13" source="AP" onum="13" to_num="15" type="FIXME" bundle="y" several_wittnesses="n">
<front>
<docDate><date when="1448-02-04"/><placeName type="place-issue">Rome</placeName></docDate>
</front><body>
<lb onum="13">13</lb><p>Supplicatur sanctitati vestre pro parte devoti vestri Nicolai Laurentii
clerici Upsalensis diocesis, quatenus non obstante defectu natalium,
quem patitur de presbytero genitus et soluta, dignetur sanctitati vestri
ut supra. Fiat de speciali. Dominicus sancte Crucis.</p>
<lb onum="14">14</lb><p>Similiter dispensatum est Erico Mathie clerico Upsalensis diocesis
simili defectu non obstante.</p>
<lb onum="15">15</lb><p>Similiter Iohanni Mathie clerico Upsalensis diocesis simili defectu
non obstante.</p>
</body>
</text>


<text>
<h2 n="20" source="AP" onum="22" type="FIXME" bundle="n" several_wittnesses="y">22 <date when="1450-01-15">15.1 1450</date> Rome</h2>
<h3 onum="22" version="a">22a</h3>
<version>
Exponitur pro parte Nannonis dictus Kerling Scharensis diocesis, quod 
parentes eius ad monasterium sancti Bernardi in Varneens ordinis
Cisterciensis <add>Scarensis</add> diocesis accesserint et supplicassent abbatem
et monachos, ut <add>eum</add> reciperent in monasterium, et, quod ipsum
monasterium in elemosinis subvenire vellent, promiserunt. Abbas et 
monachi ad se ipsum fecerunt vocari interrogantes, utrum vellet recipere
habitum, cum non esset in xiiii annis, exponens ob metu
parentum contentum fore dixit. Ex tunc ipsi receperunt. Quo facto
quartale unius anni non transacto ipse animo non perficiendi recessit ad
seculum. Monachi procuraverunt, ut rediret. Tamen non finito anno 
reversus fuit ad seculum. Frater carnalis exponentis ad aliud transtulit
eiusdem ordinis exponentem. Qui habitum, ut prius, reassumpsit. Ex
tunc vero abbas dicti monasterii Albastra vocati ad primum, unde
exierat, remisit, ex quo iterum recessit. Sed cum ad notitiam archiepiscopi
Upsalensis devenit, fecit ad se vocari et sub excommunicationis 
pena et relegationis a patria, ut illuc rediret, mandavit. Rediitque et per
aliquas dies bene conversatus fuit. Petita licentia et obtenta ab abbate
ante annum exivit reversus ad seculum, in quo manere vult. Pater
sancte! Cum nullam professionem fecit etc., ad obstruenda etc. <i>supplicatur</i>,
quatenus <i>ipsum </i>dicto monasterio in nullo obligari, in seculo remanere 
etc. declarare dignemini ut in forma. Fiat ut infra. Dominicus
sancte Crucis. Signetur per “Fiat”, si est ita et si nondum per annum
permanens saltem tacite professus fuit. Berardus Spoletanus.
</version>
<h3 onum="22" version="b">22b</h3>
<version>
Venerabili in Christo patri Dei gratia episcopo Wexionensi vel eius
vicario in spiritualibus Dominicus miseratione divina tituli sancte Crucis
in Ierusalem presbyter cardinalis salutem et sinceram in Domino
caritatem. Ex parte Nannonis dicti Kerling laici Scharensis diocesis
nobis oblata petitio continebat, quod, cum olim parentes ipsius exponentis 
ad monasterium sancti Bernardi in Warneem ordinis cisterciensis
Scharensis diocesis accesissent ac abbatem et monachos dicti
monasterii rogassent, ut ipsum in monachum dicti monasterii reciperent,
ipsi tunc abbas et monachi precibus dictorum suorum parentum 
innuentes exponentem ad se vocari fecerunt sibique, qui nondum
quartumdecimum sue etatis annum compleverat, dixerunt, an monachus
esse vellet et habitum monachalem recipere. Exponens vero ob
metum parentum suorum ibidem existentium se contentum fore
respondit; et ex tunc abbas et monachi prefati ipsum in monachum
receperunt. Quo facto quarta parte unius anni non transacta exponens
ipse animo et intentione non profitendi de dicto monasterio recessit et
ad seculum reversus fuit, ex tunc abbas et monachi predicti, ut ad
dictum monasterium rediret, procurarunt. Tandem vero anno probationis
nondum completo iterum ut prius de dicto monasterio recessit
et ad seculum reversus fuit. Frater vero carnalis dicti exponentis ipsum
ad quoddam aliud monasterium Albastra nuncupatum eiusdem ordinis
et diocesis reduxit, et exponens ipse habitum ut prius reasumpsit.
Abbas vero dicti monasterii de Albastra ipsum exponentem ad primum
monasterium, unde exiverat, remisit, ubi etiam tunc aliquamdiu
laudabiliter conversatus fuit. Tandem, ut prius, oportunitate captata
monasterium ipsum exivit et ad seculum reversus fuit. Postmodum
vero, dum premissa ad notitiam domini archiepiscopi Upsalensi deducta
fuissent, idem dominus archiepiscopus exponentem ad se vocari et citari
fecit sub pena relegationis et excommunicationis, ut ad dictum monasterium
reddiret. Ipse vero exponens timore penarum huiusmodi ad
dictum monasterium reversus fuit ibique tunc a vicesimanona mensis
Iulii usque ad diem vicesimamquintum mensis Novembris laudabiliter
conversatus fuit. Tandem vero licentia ab abbate dicti monasterii petita
et obtenta monasterium ipsum ut prius ante annum quartumdecimum
completum nulla emissa professione exivit et ad seculum reversus fuit,
in quo desiderat remanere. Cum autem exponens ipse nullam, ut
asseritur, umquam professionem fecerat, asserunt tamen nonnulli
simplices et iurisignari ac ipsius exponentis forsan emuli ipsum per
premissa dictis ordini et monasterio obligatum fore nec posse ulterius in
seculo remanere. Ad ora igitur talium et aliorum sibi super hoc in
futurum forsan obloqui volentium emulorum obstruenda supplicari
fecit humiliter idem exponens sibi super hiis per sedem apostolicam
misericorditer provideri. Nos igitur auctoritate domini pape, cuius
penitentiarie curam gerimus, circumspectioni vestre, cum ordinarium
suum habeat in hac parte suspectum, committimus, quatenus, si premissa
per diligentem inquisitionem inveneritis fore vera et si nondum
per annum permanens saltem tacite professus fuit, super quibus
vestram conscientiam oneramus, declaretis ipsum exponentem per
premissa dictis ordini aut monasterio in nullo obligatum aut astrictum
fore nec etiam alteri ordini sed ipsum libere et licite in seculo remanere 
posse premissis non obstantibus. Datum Rome apud Sanctum Petrum,
sub sigillo officii penitentiarie, xviii Kalendas Februarii, pontificatus
domini Nicolai pape v anno tertio.
</version>
</text>


</PeDoCo>
